{
  "title": "Klevs Gästgiveri",
  "investigation": "Historiska Röster var här",
  "investigationDate": "3-4 oktober 2025",
  "image": "/images/jugend_house/historiska_roster.webp",
  "history": [
    {
      "heading2": "Mårdaklev",
      "text": [
        "Namnet på orten har stavats på flera olika sätt genom tiderna: Marthaklef (1351), Mårdaklef (1406) och Mårdaklet (1894). En tolkning är att det kommer av Mördaklef (Mördarklyftan), vilket syftar på ett slag mellan danskar och svenskar som ska ha ägt rum här. Fram till freden i Brömsebro 1645, då Halland blev svenskt, gick Danmarks–Sveriges riksgräns strax söder om Mårdaklev, vilket gjorde trakten både militärt känslig och strategiskt viktig. Ätrans dalgång var en huvudled mellan kusten och inlandet. Vid Klev fanns en gränsövergång med tull och skjutshåll, och när gränsläget så småningom lugnade sig anlades gästgiveriet.",
        "Det finns dock fler förklaringar till ortsnamnet. Ordet *klev* betyder i äldre svenska en klyfta, bergsskreva eller ett pass i terrängen – något som stämmer väl in på landskapet kring Mårdaklev. Förleden *Mårda-* kan i sin tur syfta på djuret mård. Namnet kan därför också tolkas som ”mårdens klyfta” eller liknande, vilket speglar både naturens former och människans närhet till djurlivet. Både den dramatiska traditionen om Mördarklyftan och de språkhistoriska tolkningarna visar hur ortsnamn ofta kan bära på flera lager av betydelser.",
        "Mårdaklevs kyrka ersatte en äldre träkyrka från 1688. Den bevarade medeltida dopfunten antyder dock att det redan tidigare funnits en kyrka i socknen."
      ]
    },
    {
      "heading2": "Klevs Gästgiveri",
      "text": [
        "Klevs gästgiveri (fastighet 1:72) har sina rötter i 1600-talet – verksamheten är dokumenterad redan 1695 – och anlades som ett mellanhåll längs Ätrastigen. Ätrastigen var en färdväg mellan Hallandskusten och inlandet och resande här var bönder, köpsmän och soldater. På 1600-talet infördes gästgiveriförordningen, som föreskrev att det skulle finnas gästgiverier med jämna mellanrum (ofta 1,5–2 mil) så att resande kunde stanna, äta och byta hästar. Gästgivarna hade också skyldighet att hålla stall och skjutsdjur redo för bud och resande, ofta med hjälp av bönder i trakten som var ålagda att bidra med hållhästar. I gengäld fick gästgivaren vissa privilegier, till exempel rätt till utskänkning och skatteförmåner. Klevs gästgiveri var därför en viktig knutpunkt för både resande och transporter – och kan också ha fungerat som omlastningsplats för post. Verksamheten var i drift i sin ursprungliga form ända fram till 1950-talet.",
        "Tre huvudbyggnader finns bevarade: det äldsta huset från omkring 1750, ursprungligen gårdens bostad; manbyggnaden från 1836, som fungerade som arrendatorsbostad; samt en tredje byggnad som under årens lopp använts både som utskänkningslokal och resanderum – en plats där vandrare kunde vila, äta och dricka.",
        "Husförhör infördes i Sverige efter kyrkolagen 1686, men i många församlingar började man föra längder först under 1700-talet. I Kalvs pastorat, där Mårdaklev ingick, finns kyrkoarkiv bevarade från 1722. Tyvärr innebär det att vi inte kan följa vilka som bodde på gårdarna dessförinnan.",
        "I husförhörslängderna benämns byggnaden som Kleven och tillhörde Roten nr.5. I Kleven bodde genomgående två familjer. Från och med 1841 framgår dessutom att gården Högklef och Kullen hörde till Kleven, samt att Stora Höghult och Lilla Höghult ägdes av Högklef. Från 1849 ägdes även Marielund av Högaklef.",
        "Slutsatser från husförhörslängderna visar att många personer dog under 1800-talet. Under åren 1813–1819 härjade epidemiska sjukdomar i Sverige, bland annat dysenteri (rödsot), som under perioden 1808–1813 krävde omkring 50 000 människoliv. Även mässling, kikhosta (pertussis) och scharlakansfeber var vanliga och särskilt dödliga bland barn. Influensa förekom också, särskilt under hårda vintrar.",
        "Eftersom Klevs Gästgiveri tog emot resande och gäster som kom och gick, är det möjligt att sjukdomarna spreds till gården via besökare. Detta visar att även små församlingar som Mårdaklev kunde påverkas starkt av sjukdomar och hög dödlighet.",
        "Det är svårt att hitta vart många av nedanstående personer ligger begravda, men de ligger troligen på Mårdaklevs kyrka."
      ]
    },
    {
      "heading1": "Ägare och boende på Kleven - Första hushållet",
      "text": [""]
    },
    {
      "heading2": "Jöns Andersson",
      "text": [
        "Jöns Andersson (f. 1723 – d. 11 feb 1787), gift med Britta Larsdotter (f. 1729 – d. 9 juni 1807). Barn: Anna (f. 11 feb 1757 – d. 14 nov 1828), Maja (f. 1767).",
        "Jöns Andersson var gårdsägare i Kleven, Mårdaklev, och en central gestalt i den lokala historien. Enligt kyrkoböckerna bodde han på Kleven från åtminstone 1772, då han nämns i husförhörslängden. I protokollet från 1775 framgår att han också var gårdens ägare.",
        "Dottern Anna gifte sig först med Bengt Jonsson 1776 och senare med Nils Bengtsson 1791. Det var Anna och Nils som så småningom tog över gården.",
        "Jöns var son till Anders Jonsson (d. 1741) och Ingeborg Mårtensdotter (f. 1683 – d. 15 mars 1755) i Klev. Det är möjligt att Jöns far eller farfar var den som grundade Kleven eller ägde marken från början, men husförhör började först 1722, så det går inte att bekräfta.",
        "I hushållet fanns även två drängar, Hans Andersson och Petter Andersson, samt två pigor, Karin Knutsdotter och Britta Andersdotter."
      ]
    },
    {
      "heading2": "Nils Bengtsson",
      "text": [
        "Nils Bengtsson (f. 14 nov 1757 – d. 29 apr 1832), gift med Anna Jönsdotter (f. okänt – d. 1828). Barn: Johannes (f. 24 okt 1794 – d. 2 jan 1839), Bengt Carl (f. 30 aug 1802 – d. 1873).",
        "Nils Bengtsson gifte sig med Anna Jönsdotter 6 maj 1791 och övertog ägarskapet av gården Kleven efter svärfadern Jöns Andersson. I husförhöret 1809–1812 anges han som ägare av huset.",
        "Sonen Johannes gifte sig med Pernilla Andersdotter (f. 14 dec 1802 – d. 15 mars 1840), och de fick fyra barn. Sonen Bengt Carl gifte sig med Marie Elenora Andersdotter (f. 1809). Enligt uppgifter finns inga dokumenterade barn från deras äktenskap.",
        "I husförhöret 1809–1812 noteras även pigan Ingrid Andersson (f. 1 aug 1782) som boende i huset. Andra pigor är nämnda men överstrukna.",
        "I husförhöret 1813–1819 bor Nils och Anna kvar på gården. Många pigor är överstrukna och några har ett kryss vid namnet, vilket indikerar att de avlidit. Även sonen Johannes har detta kryss och dog 1839. Vid denna tid bodde också drängen Carl Johannesson på gården.",
        "I husförhöret 1820–1837 ser man att Nils dog 1832 och Anna 1828. Sonen Bengt Carl är överstruken då han flyttade från gården 1827. Alla pigor har flyttat till andra gårdar, och den sista, Ingrid Jönsdotter, har omkommit.",
        "Nils ligger begraven på Mårdaklevs kyrka under K108 066."
      ]
    },
    {
      "heading2": "Johannes Nilsson",
      "text": [
        "Johannes Nilsson (f. 24 okt 1794 – d. 2 jan 1839), gift med Pernilla Andersdotter (f. 14 dec 1802 – d. 15 mars 1840). Barn: Johanna (f. 14 maj 1822), Bengt (f. 10 april 1825), Wilhelmina (f. 1 jan 1828), Anna Nora (f. 14 feb 1833 – d. 15 sept 1833).",
        "Johannes Nilsson, son till Nils Bengtsson och Anna Jönsdotter, bodde tillsammans med sin fru Pernilla i den andra delen av gården enligt husförhöret 1820–1837.",
        "Efter Nils och Annas bortgång tog Johannes och Pernilla över delen av gården.",
        "Husförhöret 1820–1837 visar att många drängar och pigor bodde på gården, men flera har antingen avlidit eller flyttat till andra gårdar. Symboler vid namnen markerar de som avlidit.",
        "I husförhöret 1837–1840 framgår att Johannes och Pernilla avlidit. Under denna tid bodde doktor Anders Andersson och Johanna Andersson på gården, tillsammans med pigorna Anna Catharina Larsdotter, Catharina Magnusdotter och Beata Larsdotter samt drängarna Johannes Larsson och Carl Johan Magnusson.",
        "Johannes ligger begraven på Mårdaklevs kyrka under K108 0064."
      ]
    },
    {
      "heading2": "Bengt Johansson",
      "text": [
        "Bengt Johansson (f. 1802?), gift med Brita Erica Gustava Johansson (f. 27 juli 1818). Barn: Adolphina Petronella Eleonora (f. 1 maj 1847), Anna Natalia (f. 7 okt 1848), Johan Alfred Theodor (f. 14 dec 1850), Jöns Adolf (f. 7 sept 1859).",
        "Enligt husförhöret 1841–1844 bodde barnen Bengt, Johanna och Wilhelmina kvar i huset efter Johannes och Pernillas död.",
        "Under samma period ser man att drängarna Anders Andersson, Carl Johannes Magnusson, Anders Andersson och Johannes Bengtsson tidigare arbetat på gården men flyttat vidare. Deras arbete övertogs sedan av Johannes Andersson, Johannes Larsson, Anders Olofsson och Josef Andersson. Även pigan Anna Catharina Larsdotter hade tidigare arbetat på gården men flyttat, och hennes plats togs över av pigorna Catharina Magnusdotter, Beata Larsdotter och Ingrid Christina Christiansdotter.",
        "I husförhöret 1844–1852 framgår att Bengts systrar Johanna och Wilhelmina flyttade till Kolsgården 1846. Bengt bodde kvar med sin fru Brita och deras barn.",
        "Husförhöret 1852–1861 visar att familjen fortfarande bodde på gården och att ytterligare en son, Jöns Adolf, hade tillkommit. Dessutom bodde då Demoiselle Betty Christina Lundotter (f. 7 sept 1821) i huset – 'Demoiselle' var ett franskt tilltal för en ogift kvinna.",
        "I husförhöret 1861–1868 bodde Bengt, Britta och barnen Adolfina, Anna och Jöns kvar, medan sonen Johan troligen flyttat. Betty flyttade ut 1863, och flera drängar och pigor kom och gick under denna tid. Dessutom bodde en hyresgäst, Peter Blomqvist (f. 18 jan 1833), på gården."
      ]
    },
    {
      "heading2": "Carl Erik Lorentzon",
      "text": [
        "Carl Erik Lorentzon (f. 6 november 1835 – d. 25 feb 1892), gift med Anna Catharina Svensson (f. 8 september 1837 – d. 1 april 1909). Barn: Janne Ludvig (f. 23 juni 1867).",
        "Carl och Anna är begravda på Mårdaklevs kyrka, K108 0001-2 (gravsten #393557).",
        "I husförhöret 1868–1879 framgår att Carl Erik tog över ägarskapet av Klef. Han bodde där tillsammans med sin fru Anna Catharina och sonen Janne Ludvig. Under denna period kom och gick många pigor och drängar, både i samband med ägarbytet och efter att Lorentzon tagit över.",
        "Familjen hade även hyresgäster under en tid: August Carlsson, Johanna Johansdotter och deras son Carl Alfred, som senare flyttade ut.",
        "I husförhöret 1880–1895 bodde familjen Lorentzon kvar på gården, men Carl Erik avled 1892. Under denna tid bodde även Hålberg Lars Enok Lorentzson (f. 15 april 1871), som verkar ha arbetat som landhandelsbiträde. Gården fortsatte att ha många drängar och pigor som kom och gick."
      ]
    },
    {
      "heading2": "Janne Ludvig Lorentzon",
      "text": [
        "Janne Lorentzon, gift med Tonny (f. okänt). Barn: Märta (f. 1899).",
        "Det var sonen Janne som tog över gården efter sina föräldrar. Han titulerades som vinhandlare och innehavare av gästgiveriet.",
        "År 1897 gifte sig Janne med Tonny, och tillsammans fick de dottern Märta (f. 1899).",
        "År 1907 flyttade familjen till Göteborg. Vem som tog över gården därefter är okänt."
      ]
    },
    {
      "heading1": "Ägare och boende på Kleven - Andra hushållet",
      "text": [
        ""
      ]
    },
    {
      "heading2": "Jöns Andersson",
      "text": [
        "Jöns Andersson (f. 1735), gift med Anna Larsdotter (f. 1746). Eventuell senare maka: Ingegärd Christersdotter (f. 1743).",
        "År 1772 var Jöns ägare av huset, vilket bekräftas även i husförhörsprotokollet 1775.",
        "I hushållet 1772 bodde även drängen Jönsson samt pigan Anna Larsdotter.",
        "I hushållet 1775 noterades drängen Anders Andersson, pigan Kersin Håkansdotter samt en äldre dam vid namn Kerstin Arferidsdotter, 80 år."
      ]
    },
    {
      "heading2": "Johannes Jönsson",
      "text": [
        "Johannes Jönsson (f. 16 juni 1774 – d. 1821), gift med Annika Petersdotter (f. 11 februari 1762 – d. 1821).",
        "Barn: Johanna (f. 9 mars 1804 – d. 1875), Anna Persdotter (f. 19 maj 1834).",
        "Johannes och Annika bodde på Klef men avled båda 1821.",
        "Dottern Johanna gifte sig med Peter Persson den 16 februari 1821 och tog över gården.",
        "Flera drängar bodde också på gården under denna tid, men flera avled under åren 1820–1821."
      ]
    },
    {
      "heading2": "Peter Pehrsson",
      "text": [
        "Peter Pehrsson (f. 5 augusti 1785), gift med Johanna Johnsdotter (f. 9 mars 1804).",
        "Barn: Johanna (f. 16 november 1825), Anders (f. 2 januari 1829 – d. 22 december 1831), Catharina (f. 28 mars 1823), Anna (f. 19 maj 1834).",
        "År 1821 tog Peter och Johanna över gården efter Johannas föräldrars död.",
        "Mellan 1820 och 1837 kom och gick många drängar och pigor på gården, och några avled under perioden.",
        "I slutet av 1837 arbetade drängarna Peter Andersson och Harald Christiansson samt pigorna Pernilla Larsdotter och Katharina Andersdotter på gården.",
        "Under husförhöret 1837–1840 bodde Peter och Johanna kvar, men Peter avled under denna tid. Arbetet övertogs av drängarna Bengt Carlsson, Johannes Eriksson och Peter Bengtsson samt pigorna Catharina Andersdotter, Pernilla Johansdotter och Brita Christina Persdotter.",
        "I husförhöret 1841–1844 bodde Johanna och döttrarna kvar. Drängarna Bengt Carlsson, Johannes Eriksson och Lars Magnus Andersson hade flyttat, och arbetet togs över av Anders Gunnarsson och Peter Bengtsson samt pigorna Pernilla Johansdotter och Carolina Johansdotter."
      ]
    },
    {
      "heading2": "Johan Jacob Pettersson",
      "text": [
        "Johan Jacob Pettersson (f. 23 september 1827), gift med Anna Pettersdotter (f. 19 maj 1834).",
        "Barn: Ida Paulina (f. 18 mars 1860), Alma Josefina (f. 17 mars 1863 – d. 22 maj 1864), Alfred Hjalmar (f. 4 november 1866 – d. 31 december 1871), Lorents Malkom (f. 1 april 1870).",
        "Mellan 1861–1868 bodde Johan, Anna och barnen på gården. Under dessa år kom och gick många drängar och pigor. Dottern Alma avled 1864.",
        "Mellan 1868–1879 fortsatte familjen bo kvar, och sonen Lorents Malkom föddes. Sonen Alfred avled 1871.",
        "Mellan 1880–1895 flyttade Johan och familjen från gården. Under denna period bodde hyresgäster i huset, bland annat Per Backman och senare Emil Albert Jakobsson.",
        "Johan är begravd på Mårdaklevs kyrka under K106 0063-66 (gravrättsinnehavare idag)."
      ]
    },
    {
      "heading1": "Boende på Kullen efter 1841",
      "text": []
    },
    {
      "heading2": "Bengt Swensson",
      "text": [
        "Bengt Swensson (f. 1 november 1787 – d. 23 februari 1856), gift med Rebecka Larsdotter (f. 24 september 1772 – d. 14 augusti 1842) och senare med Anna Lena Magnusdotter (f. 18 november 1818).",
        "Barn med Rebecka: Johannes (f. 19 oktober 1813), Sven (f. 15 september 1815 – d. som barn).",
        "Barn med Anna Lena: Lorentz Robert (f. 17 december 1843), Severina Mathilda (f. 12 april 1846), Anna Benedicta (f. 18 maj 1849), Johan August (f. 3 maj 1852), Johanna Gustafva (f. 3 oktober 1855).",
        "Mellan 1841–1844 bodde Bengt, Rebecka och Johannes på gården. Rebecka avled, och sonen Johannes flyttade till Klef 1843.",
        "Mellan 1844–1852 gifte sig Bengt med Anna Lena, som flyttade in med sonen Lorentz Robert. Under perioden föddes barnen Severina Mathilda, Anna Benedicta och Johan August. Drängen Abraham flyttade till en annan gård.",
        "Mellan 1852–1861 föddes dottern Johanna Gustafva. Bengt avled 1856, och sonen Lorentz Robert flyttade ut.",
        "Mellan 1861–1868 bodde änkan Anna Lena kvar med barnen. Dottern Severina Mathilda flyttade ut 1861.",
        "Mellan 1868–1879 bodde Anna Lena kvar med dottern Anna Benedicta. Dottern Johanna flyttade ut 1872 och sonen Johan avled 1879. Anna Lena arbetade som skollärarinna.",
        "Mellan 1880–1895 bodde Anna Lena kvar med Anna Benedicta och arbetade som småskolelärarinna."
      ]
    },
    {
      "heading1": "Boende på Högklef efter 1841",
      "text": []
    },
    {
      "heading2": "Bengt Andersson",
      "text": [
        "Bengt Andersson (f. 9 oktober 1835), gift med Anna Pettersdotter (f. 14 december 1834).",
        "Barn: Anna Paulina (f. 17 februari 1862).",
        "Mellan 1868–1879 bodde Bengt, Anna och dottern Anna Paulina i huset, som ägdes av Carl Erik Lorentzon i Klef.",
        "Mellan 1880–1895 bodde familjen kvar. Under denna tid hade de en inneboende, Karl Petersson, som bodde där 1880–1882."
      ]
    },
    {
      "heading1": "Boende på Stora Högklef efter 1841",
      "text": []
    },
    {
      "heading2": "Casper Johansson",
      "text": [
        "Casper Johansson (f. 13 december 1791 – d. 25 maj 1859).",
        "Barn: Johannes (f. 7 september 1821), Lena (f. 15 juni 1823).",
        "Mellan 1844–1852 bodde Casper i huset tillsammans med sina barn och änkan Kristin Swensdotter.",
        "Mellan 1852–1861 avled Casper 1859. Barnen flyttade från gården, men Kristin bodde kvar. Samma år flyttade Peter Andersson in."
      ]
    },
    {
      "heading2": "Petter Andersson",
      "text": [
        "Petter Andersson (f. 17 december 1822 – d. 2 januari 1894), gift med Anna Sara Andersdotter (f. 25 februari 1829).",
        "Barn: Anna Carolina (f. 16 mars 1860), Anders (f. 13 december 1863), Carl Johan (f. 30 april 1867), Ida Benedikta (f. 18 juli 1873).",
        "Mellan 1861–1868 bodde Petter och Anna kvar på gården med barnen Anna Carolina och Anders. Under denna tid föddes även sonen Carl Johan.",
        "Mellan 1868–1879 fortsatte familjen bo på gården. Dottern Ida Benedikta föddes 1873.",
        "Mellan 1880–1895 bodde familjen kvar. Petter avled 1894, och därefter tog sonen Carl Johan över gården. Alla övriga barn flyttade ut mellan 1881–1889."
      ]
    },
    {
      "heading2": "Carl Johan Petersson",
      "text": [
        "Carl Johan Petersson (f. 30 april 1867), gift med Benedikta Andersdotter (f. 9 juli 1860).",
        "Barn: Ernst Alfred (f. 22 januari 1891), Per Sigfrid (f. 30 september 1892), Anni Constantia (f. 27 mars 1894).",
        "Mellan 1890–1895 bodde Carl Johan och Benedikta på gården tillsammans med sina barn."
      ]
    },
    {
      "heading1": "Boende på Lilla Högklef efter 1841",
      "text": []
    },
    {
      "heading2": "Peter Månsson",
      "text": [
        "Peter Månsson (f. 11 juli 1796 – d. 10 januari 1842), gift med Erika Kerstin Swensdotter (f. 29 april 1784).",
        "Mellan 1841–1844 bodde Peter och Erika i huset tillsammans med pigan Christina Johansdotter. Peter avled 1842, men hustrun och pigan bodde kvar.",
        "Mellan 1844–1852 flyttade pigan ut, och 1851 flyttade även Erika till Stora Höghult. Abraham Andersson flyttade därefter in i huset."
      ]
    },
    {
      "heading2": "Abraham Andersson",
      "text": [
        "Abraham Andersson, gift med Catharina Carlsdotter (f. 13 april 1816 – d. 8 februari 1880).",
        "Barn: Anna (f. 14 oktober 1843), Anders Petter (f. 29 januari 1847), Carolina (f. 27 november 1850), Marie Benedikta (f. 27 juli 1857 – d. 5 december 1862), Johanna Britta (f. 27 april 1860).",
        "Mellan 1852–1861 bodde Abraham och Catharina kvar med barnen. Dottern Anna flyttade ut, och två döttrar föddes: Marie Benedikta och Johanna Britta.",
        "Mellan 1861–1868 bodde familjen kvar. Sonen Anders flyttade ut och dottern Marie Benedikta avled 1862. Catharina avled 1880.",
        "Mellan 1868–1879 bodde Abraham kvar. Barnen flyttade successivt ut mellan 1872–1880, och Abraham hyrde senare in sig hos Johannes familj."
      ]
    },
    {
      "heading2": "Johannes Andersson",
      "text": [
        "Johannes Andersson (f. 10 januari 1831), gift med Anna Greta Svensdotter (f. 13 oktober 1834).",
        "Barn: August (f. 4 april 1861), Severin (f. 23 maj 1863), Karl Johan (f. 24 september 1865), Johannes (f. 28 augusti 1869), Anders Ludvig (f. 16 november 1873), Klas Albert (f. 16 januari 1877).",
        "Mellan 1880–1895 bodde Johannes och Anna Greta på gården. Paret gifte sig 1857 men flyttade hit 1882. Barnen bodde hos dem under perioden 1883–1895."
      ]
    },
    {
      "heading1": "Boende på Marielund efter 1849",
      "text": []
    },
    {
      "heading2": "Johannes Bengtsson",
      "text": [
        "Johannes Bengtsson (f. 19 oktober 1813 – d. 25 juli 1882), gift med Catharina Magnusdotter (f. 9 januari 1819 – d. 27 oktober 1883) sedan 1840.",
        "Barn: Anna Regina August (f. 7 mars 1852 – d. 1 april 1852), August (f. 2 augusti 1853), Anna Maria (f. 8 maj 1856 – d. 11 maj 1880), Johanna Benerikta (f. 17 mars 1862).",
        "Mellan 1844–1852 bodde Johannes och Catharina i huset med dottern Anna Regina, men tragiskt nog avled hon inom en månad.",
        "Mellan 1852–1861 bodde familjen kvar med barnen August och Anna Maria. Även pigan Johanna Maria Johansdotter bodde där under en tid.",
        "Mellan 1861–1868 föddes dottern Johanna Benerikta, och drängarna Carl Johan Magnusson och Bengt Larsson arbetade på gården.",
        "Mellan 1868–1879 bodde familjen kvar. Catharina antecknades som sjuklig, men överlevde perioden. Dottern Anna Maria avled 1880, och drängen Bengt Larsson flyttade.",
        "Mellan 1880–1895 avled Johannes 1882 och Catharina 1883. Sonen August tog därefter över gården."
      ]
    },
    {
      "heading2": "August Johansson",
      "text": [
        "August Johansson (f. 2 augusti 1853), gift med Anna Johanna Karlsdotter (f. 25 april 1853), vigsel 31 december 1880.",
        "Barn: Alma Karolina (f. 17 november 1878), Anna Sofia Gustavsdotter (f. 28 juni 1881), Jenny Katarina (f. 27 juli 1884), Ernst Herman (f. 12 juli 1891)."
      ]
    }
  ],
  "storyTitle": "Sägner",
  "stories": [
    {
      "title": "",
      "text": "I arkiven på Institutet för språk och folkminnen finns många uppteckningar från Mårdaklev med berättelser om väsen, andar och gamla föreställningar. Här är några exempel:"
    },
    {
      "title": "Tomtar och småfolk",
      "text": "Uppteckningar om tomtar och vättar i bygden <a href=\"https://sok.folke.isof.se/records/ifgh03326_201248_34/\" target=\"_blank\" class=\"link\">(Folke-post IFGH03326_201248_34)</a>"
    },
    {
      "title": "Vattenväsen, troll och gastar",
      "text": "Samlingar av berättelser om spöklika väsen och folktro <a href=\"https://sok.folke.isof.se/records/ifgh04441_203561\" target=\"_blank\" class=\"link\">(Läs i Folke)</a>"
    },
    {
      "title": "Präster och kyrkoväsende",
      "text": "Svar på frågelistor som innehåller lokala sägner, ritualer och tankar om döden <a href=\"https://sok.folke.isof.se/records/ifgh04891_204744\" target=\"_blank\" class=\"link\">(Folke-post IFGH04891_204744)</a>"
    },
    {
      "title": "Odens jakt och naturväsen",
      "text": "Berättelser om mytiska jakter, troll och naturplatser i Mårdaklev <a href=\"https://sok.folke.isof.se/records/ifgh04593_203902_3\" target=\"_blank\" class=\"link\">(Folke-post IFGH04593_203902_3)</a>"
    },
    {
      "title": "Spöksägner och varsel",
      "text": "Uppteckningar om gastar, maror och förebud om död <a href=\"https://sok.folke.isof.se/records/ifgh04594_203903\" target=\"_blank\" class=\"link\">(Folke-post IFGH04594_203903)</a>"
    },
    {
      "title": "Draken på Klevaberg",
      "text": "Enligt en lokal berättelse kan man från Klevaberg, vid rätt väderförhållanden, ibland skymta en drake vars rörelser tros påverka väderleken, som snöfall eller töväder, under vintermånaderna."
    }
  ],
  "galleryTitle": "Bildgalleri",
  "gallery": [
    {
      "src": "/images/jugend_house/Bild tagen 1969 (PDM).webp",
      "alt": "Bild på Kleven 1969",
      "caption": "Bild på Kleven 1969"
    },
    {
      "src": "/images/jugend_house/Johanna_Johansdotter(1804-1875).webp",
      "alt": "Johanna Johansdotter",
      "caption": "Johanna Johansdotter"
    },
    {
      "src": "/images/jugend_house/Gästgiveri.webp",
      "alt": "Gammal bild utanför Kleven",
      "caption": "Gammal bild utanför Kleven"
    },
    {
      "src": "/images/jugend_house/Janne_Lorentzon.webp",
      "alt": "Janne Lorentzon precis innan Klevs Gästgiveri stängs",
      "caption": "Bild precis innan Klevs Gästgiveri stängs"
    },
    {
      "src": "/images/jugend_house/Fornlämningar.webp",
      "alt": "Fornlämningar nära Klevs Gästgiveri",
      "caption": "Fornlämningar nära Klevs Gästgiveri"
    },
    {
      "src": "/images/jugend_house/inredning_sten.webp",
      "alt": "Gammal sten från 1837",
      "caption": "Gammal sten från 1837"
    },
    {
      "src": "/images/jugend_house/inredning_tapet.webp",
      "alt": "Gammal tapet",
      "caption": "Gammal tapet"
    },
    {
      "src": "/images/jugend_house/inredning_flaskor.webp",
      "alt": "Gamla flaskor",
      "caption": "Gamla flaskor"
    },
    {
      "src": "/images/jugend_house/overvakning_1.webp",
      "alt": "Vår övervakning under utredningen",
      "caption": "Vår övervakning under utredningen"
    }
  ],
  "resultTitle": "Sammanfattning från vår utredning",
  "videoSectionTitle": "Film från utredningen kommer inom kort",
  "results": [
    {
      "title": "Kortfattat om vad vi fick uppleva",
      "text": [
        "När vi anlände till Klevs Gästgiveri och fick en rundvandring av ägaren, fick vi även möjlighet att besöka hennes privata del av huvudbyggnaden. Hon berättade att hon inte hade varit där på två veckor, men vi kunde direkt se att något märkligt hade hänt. En överdel till en stor hylla hade ramlat ner och låg långt ifrån själva hyllan. Även en sidodel hade lossnat och krossat en tallrik – medan en glaskanna, som stått på samma hylla, märkligt nog stod kvar helt oskadd. Redan från början visade platsen tecken på oförklarliga händelser.",
        "När vi höll på att sätta upp övervakningen och placerade ut triggerobjekt, rörde sig en grön ballong plötsligt mot väggen och föll ner på golvet. Den hade legat ovanpå ett skåp i gästgiveriet, strax utanför det gröna rummet.",
        "En medlem i Historiska Röster fick en liten människolik/djurformad uppmappning på axeln inne i matsalen i huvudbyggnaden. Hon beskrev en lätt tyngdkänsla och nämnde att hon tidigare haft en katt som brukade sitta just där.",
        "I det blå cafét i gästgiveriet fick vi flera engelska ord i följd genom spiritboxen – kanske från en tidigare gäst?",
        "När vi satt i 1700-talsrummet var det lugnt på utrustningen, men utanför – i hallen eller angränsande rum – hörde vi alla ett märkligt bultande eller knäppande ljud. Det pågick en stund men tystnade plötsligt.",
        "Två medlemmar i Historiska Röster använde Ouija-bräde i matkällaren. Så snart spelet öppnades tändes en ficklampa som vi placerat intill. Vi fick även en uppmappning bakom en av deltagarna, och PRS:en gav utslag en gång. Tyvärr uppstod ingen tydlig kommunikation via brädet. Planchetten rörde sig, men så långsamt att vi till slut fick avbryta.",
        "I spritbutiken genomförde vi Estes-metoden. En av deltagarna uttalade ordet 'dansa', varefter vi fick starka utslag på PMA:n. Alla stod helt stilla när vibrationerna började. Samtidigt kom ordet 'akta er' genom, och personen med ögonbindel och hörlurar kände då en beröring vid handen. Vi fick därefter flera ord som verkade kopplade till kriminalitet och medbrottslighet.",
        "Många ord vi tog emot under kvällen hade tydliga kopplingar till alkohol och brott. Det var detta som drog oss tillbaka till spritbutiken – där vi också upplevde den mest intensiva kommunikationen.",
        "Vi lade också märke till små stenar som dök upp på märkliga platser inomhus. Trots att det finns grus framför gården kändes det osannolikt att stenarna skulle fastna under skorna och sedan hamna så långt in i byggnaden av en slump.",
        "Flera foton vi tog under kvällen blev förvrängda – vi såg inte ut som oss själva. På en bild som publicerades på Instagram under utredningen, upptäckte vi flera dagar senare att det ser ut att stå ytterligare en person i bildens ytterkant. Figuren är mycket smal och lång, med ben som syns tydligare än överkropp och ansikte.",
        "Under natten låg två medlemmar i samma säng. Båda vaknade av att sängen plötsligt skakade till. En tredje medlem vaknade av ljudet. Vad som orsakade detta förblir ett mysterium.",  
        "Vi fick en känsla av att platsen kan ha blivit renad av tidigare ägare."
      ]
    }
  ],
  "moreTitle": "Läs mer om Klevs Gästgiveri",
  "more": "Besök <a href=\"https://jugendhouse.se/\" target=\"_blank\" class=\"link\">JugendHouse</a> och upplev en unik kombination av historisk charm och modern komfort. Njut av fika, övernattning eller boka plats för bröllop och andra evenemang.",
  "referencesTitle": "Källor",
  "sources": [
    {
      "text": "Mårdaklev",
      "url": "https://wiki.omans.se/plats/m%C3%A5rdaklev.p.sn?utm_source=chatgpt.com"
    },
    {
      "text": "Klevs natur- och kulturreservat – Västsvenska turismportalen",
      "url": "https://www.vastsverige.com/svenljunga-tranemo/produkter/naturreservatklev/?utm_source=chatgpt.com"
    },
    {
      "text": "Klevs natur- och kulturreservat – Länsstyrelsen Västra Götaland",
      "url": "https://www.lansstyrelsen.se/vastra-gotaland/besoksmal/naturreservat/klev.html?sv.target=12.382c024b1800285d5863a8b2&sv.12.382c024b1800285d5863a8b2.route=/&searchString=&counties=&municipalities=&reserveTypes=&natureTypes=&accessibility=&facilities=&sort=none"
    },
    {
      "text": "Sprithandlaren och gästgivaren på Klev – Jan Lorentzon, 1850",
      "url": "https://www.bt.se/2025-05-06/med-passion-for-historien-sa-vill-hon-gora-gastgiveriet-levande/?utm_source=chatgpt.com"
    },
    {
      "text": "Svenljunga kommun – Naturvård och parker",
      "url": "https://www.svenljunga.se/bygga-bo-miljo--trafik/naturvard-och-parker/naturomraden-naturreservat?utm_source=chatgpt.com"
    },
    {
      "text": "Klev – Vandringstips och naturstig, Västkuststiftelsen",
      "url": "https://vastkuststiftelsen.se/vandringstips/klev-en-liten-skatt-med-en-naturstig-och-rik-historia/?utm_source=chatgpt.com"
    },
    {
      "text": "Svenljunga kommun – Nyinflyttad och kommunfakta",
      "url": "https://www.svenljunga.se/kommun--politik/kommunfakta/nyinflyttad?utm_source=chatgpt.com"
    },
    {
      "text": "Kulturhistorisk byggnadsinventering nr 35 – Svenljunga kommun",
      "url": "https://www.svenljunga.se/download/18.21f1e1ff172974ba43666d/1602071144620/Kulturhistorisk_byggnadsinventering_nr_35.pdf"
    },
    {
      "text": "Geneanet – Jon Andersson",
      "url": "https://gw.geneanet.org/sternvald?lang=sv&iz=176&p=jon&n=andersson&oc=2"
    },
    {
      "text": "Geneanet – Nils Bengtsson",
      "url": "https://gw.geneanet.org/sternvald?lang=sv&iz=176&p=nils&n=bengtsson&oc=1"
    },
    {
      "text": "Carl Erik Lorentzons grav",
      "url": "https://www.rotter.se/gsi/393557?pid=1"
    },
    {
      "text": "Riksarkivet – Arkivkatalog (Balder)",
      "url": "https://sok.riksarkivet.se/nad?postid=Arkis+08bac083-77a1-11d5-a6f2-0002440207bb&prependUrl=%2fnad&vol=n&s=Balder"
    },
    {
      "text": "Draken i Klevaberget",
      "url": "https://www.svenljunga.se/kommun--politik/kommunfakta/nyinflyttad?utm_source=chatgpt.com"
    }
]
}
